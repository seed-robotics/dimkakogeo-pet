# PetFeeder Project
## Περιγραφή 
Θέλοντας να βοηθήσουμε στο πρόβλημα ταΐσματος των κατοικίδιων ζώων η ομάδα μας θα κατασκευάσει μια αυτόματη ταΐστρα. Ψάχνοντας στο διαδίκτυο είδαμε ότι αν και υπάρχουν αρκετές αυτόματες ταΐστρες, οι περισσότερες δεν αφορούν παραπάνω από ένα ζώο ή δεν έχουν δυνατότητα να βγάζουν διαφορετικές τροφές. Επειδή οι σκύλοι έχουν διαφορετικές διατροφικές ανάγκες σε σχέση με τις γάτες σκεφτήκαμε να φτιάξουμε μια ταΐστρα η οποία μέσω Τεχνητής Νοημοσύνης να μπορεί να ξεχωρίσει τι είδους ζωάκι υπάρχει εκείνη τη στιγμή στο προσκήνιο και να προσφέρει το κατάλληλο είδος τροφής. 

Θα αποτελείται από δύο δοχεία αποθήκευσης της ξηράς τροφής, ένα το οποίο θα περιέχει κατάλληλη τροφή για γάτες και ένα για σκύλους. Ανάλογα με το είδος του ζώου που έχει πλησιάσει, θα ενεργοποιείται και διαφορετικός κινητήρας και θα ελευθερώνεται τροφή από διαφορετικό δοχείο ώστε να καταλήγει στο μπολ. Για την ανίχνευση κίνησης θα υπάρχει αισθητήρας απόστασης υπερήχων ενώ για την ανίχνευση του είδους του ζώου θα υπάρχει κάμερα. Όταν θα περάσει κάτι μπροστά από την ταΐστρα και ενεργοποιηθεί ο αισθητήρας, η εικόνα θα τροφοδοτείται σε μοντέλο μηχανικής μάθησης αναγνώρισης εικόνας. Ανάλογα με το αποτέλεσμα (γάτα/σκύλος/υπόβαθρο) θα ενεργοποιείται και ο αντίστοιχος κινητήρας. 

Εκτός από αναγνώριση γάτας/σκύλου/υποβάθρου θα μπορεί με μικρές αλλαγές να χρησιμοποιηθεί και μόνο για ένα είδος ζώου(πχ δύο σκύλοι με διαφορετικό μέγεθος ή ένα δοχείο με τροφή ένα με λιχουδιές, αλλεργίες κλπ.) ή σε εξωτερικό χώρο προσφέροντας τροφή σε αδέσποτα ζώα. Επίσης μελλοντικά μπορούν να προστεθούν και άλλες λειτουργίες όπως λειτουργία παρακολούθησης μέσω βίντεο, εισαγωγή αισθητήρων πίεσης με σκοπό την εκπαίδευση του κατοικίδιου, απομακρυσμένη λειτουργία μέσω Wifi κ.α.

## Λίστα Υλικών
- Raspberry Pi Zero 2 W
- microSD card
- Raspberry Pi Camera Module
- Raspberry Pi Zero Camera Adapter
- 1kg PLA/PETG
- Waveshare Stepper Motor HAT for Raspberry Pi
- 2x Stepper Motor 28YBJ-48
- Ultrasonic Sensor
- Τροφοδοτικό 12V

## Οδηγίες
Σύντομα θα ανεβάσουμε τις πρώτες οδηγίες που θα αφορούν το σετάρισμα του Raspberry Pi Zero και των περιφερειακών εξαρτημάτων (κάμερα, αισθητήρα, κινητήρες).

## About Us
- **Όνομα Ομάδας:** DimKakoGeo-Pet
- **Μέλη Ομάδας:**
  - Δημητρης Ματσούκας
  - Γιάννης Κακογιαννάκης
  - Δημήτρης Γεωργιάδης
  - Πέτρος Κρητικός
- **Υπέυθυνος:** Λάμπρος Νέστωρας
- **Εκπαιδευτικό Κέντρο:** Seed Robotics
